{
  "heading": "Tietoa varaamo.hel.fi –palvelusta",
  "body": "Varaamo on Helsingin kaupungin ylläpitämä verkkopalvelu, jonka kautta voi varata kaupungin julkisia tiloja sekä työpisteitä yksityiseen käyttöön.\n\nTilavarausjärjestelmä on testausvaiheessa, eikä pilottikäytössä olevassa versiossa ole vielä kaikkia suunnitteilla olevia ominaisuuksia ja toiminnallisuuksia.\n\nPilottivaiheessa palvelun kautta on varattavissa kaupunginkirjaston, nuorisoasiainkeskuksen sekä varhaiskasvatusviraston tiloja, työpisteitä ja laitteita.\n\nVaraamo perustuu Helsingin kaupungin avoimeen tilavarausrajapintaan, joka on toteutettu osana Suomen suurimpien kaupunkien yhteistä 6aika - Avoimet ja älykkäät palvelut -hanketta.\n\nVaraamo-tilavarausjärjestelmän kehittäminen on osa Helsingin kaupungin strategiaohjelmaa 2013 - 2016 (Tehokkaat ja toimivat tukipalvelut) sekä tietotekniikkaohjelmaa 2015 - 2017 (Datarajapinnat ja avoin kaupunkikehitys).\n\nVirastoyhteisen tilavaraushankkeen tavoitteena on julkisten tilojen käytön tehostaminen, saavutettavuuden parantaminen ja tilojen käyttöön liittyvien kustannusten alentaminen kaupungin tilavarauskäytäntöjä yhtenäistämällä.\n\nPalvelua kehitetään edelleen ja toivomme palvelun käyttäjiltä palautetta. Palautetta voit antaa tämän linkin kautta."
}
